---
title: ภาพรวมของการควบคุมความเป็นส่วนตัวของ Office 365 ProPlus
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: ให้ผู้ดูแลระบบ Office สามารถดูภาพรวมของการควบคุมความเป็นส่วนตัวของ Office 365 ProPlus รวมถึง ข้อมูลการวินิจฉัยและประสบการณ์ใช้งานที่เชื่อมต่อ
hideEdit: true
ms.openlocfilehash: 708c8b1dae02f54d4c6a6195cec9513c8639b62d
ms.sourcegitcommit: aed9a0908021ffc80baa7159a66b63dd4f9f28e4
ms.translationtype: HT
ms.contentlocale: th-TH
ms.lasthandoff: 10/08/2019
ms.locfileid: "37417449"
---
# <a name="overview-of-privacy-controls-for-office-365-proplus"></a>ภาพรวมของการควบคุมความเป็นส่วนตัวของ Office 365 ProPlus

Microsoft มุ่งมั่นกับการมอบข้อมูลและการควบคุมที่คุณจำเป็นต้องใช้ในการตัดสินใจเกี่ยวกับวิธีการรวบรวมและใช้ข้อมูลของคุณเมื่อคุณใช้ Office 365 ProPlus

เริ่มต้นด้วยเวอร์ชัน 1904 ของ Office 365 ProPlus (ซึ่งเผยแพร่ในตัวเลือกรายเดือนเมื่อวันที่ 29 เมษายน 2019) เราขอมอบการควบคุมความเป็นส่วนตัวแบบใหม่ที่อัปเดตและได้รับการปรับปรุงให้กับคุณในด้านต่อไปนี้:
- ***ข้อมูลการวินิจฉัย*** ที่รวบรวมและส่งถึง Microsoft เกี่ยวกับซอฟต์แวร์ไคลเอ็นต์ Office ที่ทำงานบนคอมพิวเตอร์ที่ใช้ Windows ในองค์กรของคุณ
- ***ประสบการณ์ใช้งานที่เชื่อมต่อ*** ที่ใช้ฟังก์ชันการทำงานบนระบบ Cloud เพื่อมอบฟีเจอร์ Office ที่ได้รับการปรับปรุงให้กับคุณและผู้ใช้ของคุณ

ในฐานะที่เป็นส่วนหนึ่งของการเปลี่ยนแปลงเหล่านี้ มีการตั้งค่านโยบายและองค์ประกอบของส่วนติดต่อผู้ใช้ (UI) ที่อัปเดตใหม่

> [!IMPORTANT]
> - การเปลี่ยนแปลงเหล่านี้มีผลกับ Access, Excel, OneNote, Outlook, PowerPoint, Publisher และ Word
> - การเปลี่ยนแปลงเหล่านี้ยังมีผลกับรายการต่อไปนี้:
>   - เวอร์ชัน 16.28 หรือใหม่กว่าของแอปพลิเคชัน Office for Mac ดังต่อไปนี้: Excel, Outlook, OneNote, PowerPoint และ Word
>   - เวอร์ชัน 1904 หรือใหม่กว่าของ Project และ Visio เวอร์ชันเดสก์ท็อปที่มาพร้อมกับแผนการสมัครใช้งาน เช่น แผน Project Professional Online หรือ Visio Online Plan 2
> - การควบคุมความเป็นส่วนตัวเหล่านี้รวมไว้อยู่ในเวอร์ชัน 1908 ของตัวเลือกรายครึ่งปี (มีการกำหนดเป้าหมาย) ซึ่งเผยแพร่เมื่อวันที่ 10 กันยายน 2019 โดยมีการคาดหมายว่าจะพร้อมให้บริการในตัวเลือกรายครึ่งปีในเดือนมกราคม 2020
> - การควบคุมความเป็นส่วนตัวเหล่านี้มีกำหนดการพร้อมให้บริการในช่วงครึ่งหลังของเดือนตุลาคม 2019 สำหรับเวอร์ชัน iOS ของ Excel, OneNote, PowerPoint, Visio และ Word เราจะให้ข้อมูลเพิ่มเติมช่วงต้นเดือนตุลาคม
> - Office สำหรับเว็บแอปพลิเคชันส่วนใหญ่มีกำหนดการเริ่มใช้การควบคุมความเป็นส่วนตัวใหม่สำหรับ [ประสบการณ์ใช้งานที่เชื่อมต่อสำหรับเลือกเพิ่มเติม](optional-connected-experiences.md) ช่วงกลางเดือนตุลาคม 2019 แอปพลิเคชันเหล่านั้นมีดังต่อไปนี้: Excel สำหรับเว็บ, OneNote สำหรับเว็บ, PowerPoint สำหรับเว็บ, Visio สำหรับเว็บ และ Word สำหรับเว็บ ก่อนที่จะเริ่มต้นนั้น คุณสามารถใช้ [บริการนโยบายระบบคลาวด์ Office](../overview-office-cloud-policy-service.md) เพื่อกำหนดค่า [การตั้งค่านโยบาย](manage-privacy-controls.md#policy-setting-for-optional-connected-experiences) ที่เหมาะสม
> - เราจะขยายความสามารถให้กับการควบคุมความเป็นส่วนตัวใหม่ที่ได้รับการปรับปรุงเหล่านี้ไปยังไคลเอ็นต์ Office เพิ่มเติม รวมถึง Teams และแอปบนอุปกรณ์เคลื่อนที่ของเรา เราจะให้ข้อมูลเพิ่มเติมเกี่ยวกับการเปลี่ยนแปลงดังกล่าวในเดือนต่อๆ ไป เรายังคงยินดีรับฟังคำติชมของคุณและปรับปรุงในไคลเอ็นต์และบริการของ Office 365 ทั้งหมด

## <a name="diagnostic-data-sent-from-office-365-proplus-to-microsoft"></a>ข้อมูลการวินิจฉัยจะส่งจาก Office 365 ProPlus ไปยัง Microsoft

ข้อมูลการวินิจฉัยมีไว้เพื่อรักษาความปลอดภัย อัปเดต ตรวจหา วินิจฉัย และแก้ไขปัญหาใน Office รวมถึงการปรับปรุงผลิตภัณฑ์ด้วย ข้อมูลนี้จะไม่มีชื่อหรือที่อยู่อีเมลของผู้ใช้ เนื้อหาไฟล์ของผู้ใช้ หรือข้อมูลเกี่ยวกับแอปที่ไม่เกี่ยวข้องกับ Office

ข้อมูลการวินิจฉัยนี้จะรวบรวมและส่งถึง Microsoft เกี่ยวกับซอฟต์แวร์ไคลเอ็นต์ Office ที่ทำงานบนคอมพิวเตอร์ที่ใช้ Windows ในองค์กรของคุณ

ข้อมูลการวินิจฉัยของซอฟต์แวร์ไคลเอ็นต์ Office 365 ProPlus ที่คุณเลือกได้มีอยู่สามระดับ ได้แก่:

- **จำเป็น** ข้อมูลขั้นต่ำที่จำเป็นในการช่วยรักษาความปลอดภัย และอัปเดต Office เพื่อให้ดำเนินการตามที่คาดหวังบนอุปกรณ์ที่ติดตั้งอยู่ได้

- **เพิ่มเติม** ข้อมูลเพิ่มเติมที่ช่วยให้พวกเราสามารถปรับปรุงผลิตภัณฑ์และให้ข้อมูลขั้นสูงเพื่อช่วยให้เราตรวจหา วินิจฉัย และแก้ไขปัญหาได้

- **ไม่ใช่ทั้งสองระดับ** ไม่รวบรวมและส่งข้อมูลการวินิจฉัยเกี่ยวกับซอฟต์แวร์ไคลเอ็นต์ Office บนอุปกรณ์ของผู้ใช้ถึงเรา แต่ตัวเลือกนี้จะจำกัดความสามารถในการตรวจหา วินิจฉัย และแก้ไขปัญหาที่ผู้ใช้ของคุณอาจพบระหว่างใช้งาน Office อย่างมีนัยสำคัญ

ตัวอย่างเช่น ข้อมูลการวินิจฉัยที่จำเป็นอาจรวมถึงข้อมูลเกี่ยวกับเวอร์ชันของ Office ที่ติดตั้งบนอุปกรณ์ หรือข้อมูลที่ระบุว่าแอปพลิเคชัน Office หยุดทำงานเมื่อพยายามเปิดเอกสาร ข้อมูลการวินิจฉัยเพิ่มเติมอาจรวมถึงข้อมูลเกี่ยวกับเวลาในการบันทึกเอกสาร ซึ่งอาจระบุถึงปัญหาในการบันทึกลงในอุปกรณ์ของคุณ

ถ้าคุณเลือกส่งข้อมูลการวินิจฉัยเพิ่มเติมถึงเรา จะมีข้อมูลการวินิจฉัยที่จำเป็นรวมอยู่ด้วย

ในฐานะผู้ดูแลระบบขององค์กร คุณจะสามารถใช้การตั้งค่านโยบายเพื่อเลือกระดับข้อมูลการวินิจฉัยที่จะส่งถึงเรา ข้อมูลการวินิจฉัยเพิ่มเติมจะส่งถึง Microsoft เว้นแต่ว่าคุณจะเปลี่ยนการตั้งค่า การส่งข้อมูลการวินิจฉัยเพิ่มเติมจะช่วยให้ทีมวิศวกรรมของ Office ที่ Microsoft สามารถตรวจหา วินิจฉัย และบรรเทาปัญหาเพื่อลดผลกระทบต่อองค์กรของคุณ

ผู้ใช้ของคุณจะไม่สามารถเปลี่ยนระดับข้อมูลการวินิจฉัยของอุปกรณ์ได้ ถ้าพวกเขาลงชื่อเข้าใช้ด้วยข้อมูลประจำตัวขององค์กร ซึ่งในบางครั้ง อาจเป็นบัญชีของที่ทำงานหรือโรงเรียน

ข้อมูลการวินิจฉัยนี้จะไม่มีชื่อของผู้ใช้ ที่อยู่อีเมล หรือเนื้อหาของไฟล์ Office ของพวกเขา ระบบของเราจะสร้าง ID เฉพาะ ซึ่งเชื่อมโยงกับข้อมูลการวินิจฉัยของผู้ใช้ เมื่อเราได้รับข้อมูลการวินิจฉัยที่แสดงว่าหนึ่งในแอปของเราหยุดทำงาน 100 ครั้ง ID เฉพาะนี้จะแจ้งให้เราทราบเพื่อให้เราระบุว่าเป็นการหยุดทำงาน 100 ครั้งจากผู้ใช้รายเดียว หรือมีเป็นการหยุดทำงานจากผู้ใช้ 100 คน เราจะไม่ใช้ ID เฉพาะนี้ในการระบุตัวผู้ใช้

ถ้าต้องการดูว่าข้อมูลการวินิจฉัยตัวใดที่ส่งไปยัง Microsoft คุณสามารถใช้ตัวแสดงข้อมูลการวินิจฉัย ซึ่งสามารถดาวน์โหลดและติดตั้งได้ฟรีจาก Microsoft Store

สำหรับข้อมูลเพิ่มเติม ให้ดูรายการต่อไปนี้:

- [ข้อมูลการวินิจฉัยที่จำเป็นสำหรับ Office](required-diagnostic-data.md)
- [ข้อมูลการวินิจฉัยเพิ่มเติมสำหรับ Office](optional-diagnostic-data.md)
- [ใช้การตั้งค่านโยบายเพื่อจัดการการควบคุมความเป็นส่วนตัวของ Office 365 ProPlus](manage-privacy-controls.md)
- [ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office for Mac](mac-privacy-preferences.md)
- [การใช้ตัวแสดงข้อมูลการวินิจฉัยกับ Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>ประสบการณ์ใช้งานที่เชื่อมต่อสำหรับ Office 365 ProPlus

Office 365 ProPlus ประกอบด้วยแอปพลิเคชันซอฟต์แวร์ไคลเอ็นต์และประสบการณ์ใช้งานที่เชื่อมต่อ ซึ่งออกแบบมาเพื่อให้คุณได้สร้าง สื่อสาร และทำงานร่วมกันได้มีประสิทธิผลมากขึ้น การทำงานกับผู้อื่นบนเอกสารที่เก็บไว้ใน OneDrive for Business หรือแปลเนื้อหาของเอกสาร Word เป็นภาษาต่างๆ คือตัวอย่างของประสบการณ์ใช้งานที่เชื่อมต่อ

เราเข้าใจว่าคุณอาจต้องการเลือกชนิดประสบการณ์ใช้งานที่เชื่อมต่อที่ผู้ใช้สามารถใช้งานได้เมื่อทำงานในแอปพลิเคชัน Office ในฐานะผู้ดูแลระบบขององค์กร คุณจะมีการตั้งค่านโยบายที่ช่วยให้คุณสามารถเลือกชนิดประสบการณ์ใช้งานที่เชื่อมต่อที่จะมอบให้กับผู้ใช้ของคุณ:

- **ประสบการณ์ที่วิเคราะห์เนื้อหาของคุณ** ประสบการณ์ที่ใช้เนื้อหา Office ของคุณเพื่อให้คำแนะนำการออกแบบ คำแนะนำการแก้ไข ข้อมูลเชิงลึก และฟีเจอร์การทำงานที่คล้ายกัน ตัวอย่างเช่น PowerPoint Designer หรือ Editor ใน Word

- **ประสบการณ์ที่ดาวน์โหลดเนื้อหาแบบออนไลน์** ประสบการณ์ที่ช่วยให้คุณสามารถค้นหาและดาวน์โหลดเนื้อหาแบบออนไลน์ที่รวมถึงเทมเพลต, รูปภาพ, โมเดล 3D, วิดีโอ และเอกสารอ้างอิงเพื่อเพิ่มขีดความสามารถให้เอกสารของคุณ ตัวอย่างเช่น เทมเพลต Office หรือเครื่องมือเริ่มต้นด่วนของ PowerPoint

ตัวอย่างเช่น คุณอาจเลือกมอบประสบการณ์ใช้งานที่เชื่อมต่อที่ดาวน์โหลดเนื้อหาแบบออนไลน์ให้กับผู้ใช้ แต่ไม่มอบประสบการณ์ใช้งานที่เชื่อมต่อที่วิเคราะห์เนื้อหา ถ้าคุณไม่ได้กำหนดการตั้งค่านโยบายเหล่านี้ ผู้ใช้จะสามารถใช้งานประสบการณ์ใช้งานที่เชื่อมต่อทั้งหมดได้

นอกจากนี้ ยังมีการตั้งค่านโยบายที่ช่วยให้คุณสามารถปิดประสบการณ์ใช้งานที่เชื่อมต่อทั้งหมดเหล่านี้ และจะปิดประสบการณ์ใช้งานที่เชื่อมต่อประเภทอื่นๆ อีกด้วย เช่น การเขียนเอกสารร่วมกันและการจัดเก็บไฟล์แบบออนไลน์ แม้ว่าคุณจะใช้การตั้งค่านโยบายนี้เพื่อปิดประสบการณ์ใช้งานที่เชื่อมต่อทั้งหมด แต่ก็ยังคงใช้ฟังก์ชันการทำงานของ Office บางอย่างได้ เช่น การซิงค์กล่องจดหมายใน Outlook การใช้ Teams หรือ Skype for Business เช่นเดียวกับบริการหลักที่ระบุไว้ด้านล่างนี้

ถ้าคุณเลือกที่จะไม่มอบประสบการณ์ใช้งานที่เชื่อมต่อบางชนิดให้กับผู้ใช้ คำสั่งเมนูหรือ Ribbon สำหรับประสบการณ์ใช้งานที่เชื่อมต่อเหล่านั้นจะไม่พร้อมใช้งาน หรือผู้ใช้จะเห็นข้อความแสดงข้อผิดพลาดเมื่อพวกเขาพยายามใช้ประสบการณ์ใช้งานที่เชื่อมต่อดังกล่าว

ผู้ใช้ของคุณจะไม่สามารถเลือกเปิดหรือปิดประสบการณ์ใช้งานที่เชื่อมต่อเหล่านี้ได้ ถ้าพวกเขาลงชื่อเข้าใช้ Office ด้วยข้อมูลประจำตัวขององค์กร ซึ่งในบางครั้ง อาจเป็นบัญชีของที่ทำงานหรือโรงเรียน

สำหรับข้อมูลเพิ่มเติม ให้ดูหัวข้อต่อไปนี้:

- [ประสบการณ์ใช้งานที่เชื่อมต่อใน Office](connected-experiences.md)
- [ใช้การตั้งค่านโยบายเพื่อจัดการการควบคุมความเป็นส่วนตัวของ Office 365 ProPlus](manage-privacy-controls.md)
- [ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office for Mac](mac-privacy-preferences.md)

## <a name="optional-connected-experiences-for-office-365-proplus"></a>ประสบการณ์ใช้งานที่เชื่อมต่อสำหรับเลือกเพิ่มเติมสำหรับ Office 365 ProPlus

นอกเหนือจากประสบการณ์ใช้งานที่เชื่อมต่อที่กล่าวถึงข้างต้น ซึ่งรวมอยู่ใน Office 365 ProPlus แล้ว ยังมีประสบการณ์ใช้งานที่เชื่อมต่อสำหรับเลือกเพิ่มเติม ซึ่งคุณสามารถเลือกอนุญาตให้ผู้ใช้เข้าถึงด้วยบัญชีขององค์กรได้ ตัวอย่างเช่น ฟีเจอร์ LinkedIn ของตัวช่วยร่างประวัติย่อใน Word หรือฟีเจอร์แผนที่แบบสามมิติใน Excel ซึ่งใช้ Bing

ฟีเจอร์เหล่านี้คือประสบการณ์ใช้งานที่เชื่อมต่อสำหรับเลือกเพิ่มเติม ซึ่งไม่ครอบคลุมอยู่ในข้อตกลงเชิงพาณิชย์ระหว่างองค์กรของคุณกับ Microsoft แต่ควบคุมดูแลด้วยข้อกำหนดและเงื่อนไขแยกต่างหาก ประสบการณ์ใช้งานที่เชื่อมต่อสำหรับเลือกเพิ่มเติม ซึ่ง Microsoft เสนอให้กับผู้ใช้โดยตรงจะควบคุมดูแลด้วย[ข้อตกลงการใช้บริการของ Microsoft](https://www.microsoft.com/servicesagreement) ไม่ใช่[ข้อกำหนดบริการออนไลน์](https://www.microsoft.com/licensing/product-licensing/products)

เนื่องจากประสบการณ์ใช้งานที่เชื่อมต่อสำหรับเลือกเพิ่มเติมเหล่านี้ควบคุมดูแลด้วยข้อกำหนดและเงื่อนไขแยกต่างหาก คุณจึงสามารถจัดการได้โดยแยกจากประสบการณ์ใช้งานที่เชื่อมต่อที่กล่าวถึงข้างต้น ในฐานะผู้ดูแลระบบขององค์กร คุณจะสามารถใช้การตั้งค่านโยบายเพื่อเลือกว่าจะอนุญาตให้ผู้ใช้ใช้งานประสบการณ์ใช้งานที่เชื่อมต่อสำหรับเลือกเพิ่มเติมเหล่านี้เป็นกลุ่มหรือไม่ ถ้าคุณไม่ได้กำหนดการตั้งค่านโยบายนี้ ผู้ใช้จะสามารถใช้งานประสบการณ์ใช้งานที่เชื่อมต่อสำหรับเลือกเพิ่มเติมเหล่านี้ได้

แม้ว่าคุณจะเลือกอนุญาตให้ผู้ใช้สามารถใช้งานประสบการณ์ใช้งานที่เชื่อมต่อสำหรับเลือกเพิ่มเติมเหล่านี้ แต่ผู้ใช้จะมีตัวเลือกที่จะปิดประสบการณ์ใช้งานที่เชื่อมต่อสำหรับเลือกเพิ่มเติมเหล่านี้เป็นกลุ่มได้โดยไปที่ [กล่องโต้ตอบการตั้งค่าความเป็นส่วนตัว](https://support.office.com/article/3e7bc183-bf52-4fd0-8e6b-78978f7f121b) ผู้ใช้ของคุณจะมีเฉพาะตัวเลือกนี้ ถ้าพวกเขาลงชื่อเข้าใช้ด้วยข้อมูลประจำตัวขององค์กร (ซึ่งในบางครั้ง อาจเป็นบัญชีของที่ทำงานหรือโรงเรียน) ไม่ใช่ที่อยู่อีเมลส่วนบุคคล

สำหรับข้อมูลเพิ่มเติม ให้ดูหัวข้อต่อไปนี้:

- [ภาพรวมของประสบการณ์ใช้งานที่เชื่อมต่อสำหรับเลือกเพิ่มเติมใน Office](optional-connected-experiences.md)
- [ใช้การตั้งค่านโยบายเพื่อจัดการการควบคุมความเป็นส่วนตัวของ Office 365 ProPlus](manage-privacy-controls.md)
- [ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office for Mac](mac-privacy-preferences.md)

## <a name="required-service-data-for-connected-experiences"></a>ข้อมูลบริการที่จำเป็นสำหรับประสบการณ์ใช้งานที่เชื่อมต่อ

ข้อมูลบริการที่จำเป็นคือข้อมูลที่ช่วยให้เราสามารถมอบประสบการณ์ใช้งานที่เชื่อมต่อบนระบบ Cloud เหล่านี้ และช่วยทำให้ประสบการณ์เหล่านี้ปลอดภัยและทำงานได้ตามที่คาดหวัง ข้อมูลบริการที่จำเป็นประกอบด้วยข้อมูลสามชนิด

- **เนื้อหาของลูกค้า** ซึ่งเป็นเนื้อหาที่คุณสร้างขึ้นโดยใช้ Office เช่น ข้อความที่พิมพ์ในเอกสาร Word
- **ข้อมูลการทำงาน** ซึ่งรวมถึงข้อมูลที่จำเป็นในการทำงานของประสบการณ์ใช้งานที่เชื่อมต่อ เช่น ข้อมูลการกำหนดค่าเกี่ยวกับแอป
- **ข้อมูลการวินิจฉัยบริการ** ซึ่งเป็นข้อมูลที่จำเป็นในการรักษาความปลอดภัย อัปเดตบริการเพื่อให้ดำเนินการตามที่คาดหวังได้ เนื่องจากข้อมูลนี้เกี่ยวข้องกับประสบการณ์ใช้งานที่เชื่อมต่ออย่างมาก จึงต้องแยกออกจากระดับข้อมูลการวินิจฉัยที่จำเป็นหรือเพิ่มเติม

เพื่อช่วยให้คุณเข้าใจข้อมูลบริการที่จำเป็น ต่อไปนี้คือสถานการณ์ตัวอย่างของการใช้ PowerPoint Designer ซึ่งเป็นประสบการณ์ใช้งานที่เชื่อมต่อ ซึ่งคุณสามารถใช้ได้เมื่อสร้างสไลด์ในงานนำเสนอ PowerPoint Designer จะช่วยคุณปรับปรุงสไลด์โดยการสร้างไอเดียการออกแบบให้คุณเลือกโดยอัตโนมัติ ในขณะที่คุณกำลังวางเนื้อหาบนสไลด์ Designer จะทำงานอยู่เบื้องหลังเพื่อจับคู่เนื้อหานั้นกับเค้าโครงที่ออกแบบอย่างเป็นมืออาชีพ

ข้อมูลบริการที่จำเป็นที่ส่งถึง Microsoft ซึ่งให้คุณสามารถใช้ประสบการณ์ใช้งานที่เชื่อมต่อนี้ได้ อาจรวมถึง:

- *เนื้อหาของลูกค้า* เช่น ข้อความหรือรูปภาพที่คุณเพิ่มลงในสไลด์ของคุณ
- *ข้อมูลการทำงาน* เช่น สไลด์ที่คุณกำลังทำงานอยู่และเค้าโครงของสไลด์ดังกล่าว
- *ข้อมูลการวินิจฉัยบริการ* เช่น เหตุการณ์ที่บอกเราว่ามีการนำไอเดียการออกแบบไปใช้กับสไลด์อย่างถูกต้องและบริการดำเนินการอย่างถูกต้อง

ถ้าคุณเลือกที่จะไม่มอบประสบการณ์ใช้งานที่เชื่อมต่อประเภทนี้ ซึ่งรวมถึง PowerPoint Designer ให้กับผู้ใช้ ฟีเจอร์จะถูกปิดและจะไม่มีการส่งข้อมูลบริการที่จำเป็นถึงเรา

ดูข้อมูลเพิ่มเติมที่ [ข้อมูลบริการที่จำเป็นสำหรับ Office](required-service-data.md)

## <a name="essential-services-for-office-365-proplus"></a>บริการที่จำเป็นสำหรับ Office 365 ProPlus

มีชุดบริการที่จำเป็นต่อการทำงานของ Office 365 ProPlus และไม่สามารถปิดใช้งานได้ ตัวอย่างเช่น บริการให้สิทธิ์การใช้งานที่ยืนยันว่าคุณได้รับสิทธิ์การใช้งาน Office 365 ProPlus อย่างถูกต้อง ทั้งนี้ข้อมูลบริการที่จำเป็นเกี่ยวกับบริการเหล่านี้จะรวบรวมและส่งไปยัง Microsoft โดยไม่คำนึงถึงการตั้งค่านโยบายอื่นๆ ที่คุณได้กำหนดค่าไว้

สำหรับข้อมูลเพิ่มเติม ให้ดู [บริการที่จำเป็นสำหรับ Office](essential-services.md)

## <a name="related-topics"></a>หัวข้อที่เกี่ยวข้อง
- [ความเป็นส่วนตัวที่ Microsoft](https://privacy.microsoft.com/)
- [ความเป็นส่วนตัวของ Windows](https://docs.microsoft.com/windows/privacy/)
