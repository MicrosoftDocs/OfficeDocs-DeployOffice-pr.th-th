---
title: ข้อมูลบริการที่จำเป็นสำหรับ Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: ให้ภาพรวมแก่ผู้ดูแลระบบ Office เกี่ยวกับข้อมูลบริการที่จำเป็นที่เรารวบรวมเกี่ยวกับประสบการณ์ใช้งานที่เชื่อมต่อใน Office
hideEdit: true
ms.openlocfilehash: faa3507708b4768ee3b2b0f51257273c31ad2de7
ms.sourcegitcommit: 73158b40bdc2d83bdadedeafe0fd152b449d2a44
ms.translationtype: HT
ms.contentlocale: th-TH
ms.lasthandoff: 09/11/2020
ms.locfileid: "47440213"
---
# <a name="required-service-data-for-office"></a>ข้อมูลบริการที่จำเป็นสำหรับ Office

> [!NOTE]
> สำหรับรายการผลิตภัณฑ์ Office ที่ครอบคลุมโดยข้อมูลความเป็นส่วนตัวนี้ โปรดดู[การควบคุมความเป็นส่วนตัวที่พร้อมใช้งานสำหรับผลิตภัณฑ์ Office](products-versions-privacy-controls.md)

Office ประกอบด้วยแอปพลิเคชันซอฟต์แวร์ไคลเอ็นต์และ[ประสบการณ์ใช้งานที่เชื่อมต่อ](connected-experiences.md) ออกแบบมาเพื่อให้คุณได้สร้าง สื่อสาร และทำงานร่วมกันได้มีประสิทธิผลมากขึ้น การทำงานกับผู้อื่นบนเอกสารที่เก็บไว้ใน OneDrive for Business หรือแปลเนื้อหาของเอกสาร Word เป็นภาษาต่างๆ คือตัวอย่างของประสบการณ์ใช้งานที่เชื่อมต่อ

ขณะที่คุณใช้ประสบการณ์ใช้งานที่เชื่อมต่อ ข้อมูลจะถูกส่งและประมวลผลโดย Microsoft เพื่อให้ประสบการณ์ใช้งานที่เชื่อมต่อแก่คุณ ข้อมูลนี้เป็นสิ่งสำคัญเนื่องจากสามารถช่วยให้เราส่งมองประสบการณ์ใช้งานที่เชื่อมต่อซึ่งใช้ระบบคลาวด์ได้ เราอ้างถึงข้อมูลนี้ว่าเป็นข้อมูลบริการที่จำเป็น

ข้อมูลบริการที่จำเป็นจะประกอบด้วยข้อมูลที่เกี่ยวข้องกับการดำเนินการของประสบการณ์ใช้งานที่เชื่อมต่อซึ่งจำเป็นต้องทำให้บริการพื้นฐานมีความปลอดภัย ทันสมัย และทำงานได้ตามที่คาดหวัง หากคุณเลือกใช้ประสบการณ์ใช้งานที่เชื่อมต่อซึ่งวิเคราะห์เนื้อหาของคุณ ตัวอย่างเช่น การแปลใน Word ข้อความที่คุณพิมพ์และเลือกแปลในเอกสารจะถูกส่งและประมวลผลเพื่อให้ประสบการณ์ใช้งานที่เชื่อมต่อแก่คุณ ข้อมูลบริการที่จำเป็นจะรวมถึงข้อมูลที่จำเป็นในการทำงานของประสบการณ์ใช้งานที่เชื่อมต่อ เช่น ข้อมูลการกำหนดค่าเกี่ยวกับแอป Office อีกด้วย

## <a name="example-of-required-service-data-for-a-connected-experience"></a>ตัวอย่างของข้อมูลบริการที่จำเป็นสำหรับประสบการณ์ใช้งานที่เชื่อมต่อ

เรามาลองใช้ PowerPoint Designer เป็นตัวอย่างต่อไปในการแสดงประเภทของข้อมูลบริการที่จำเป็นที่ประสบการณ์ใช้งานที่เชื่อมต่อส่งให้แก่ Microsoft PowerPoint Designer จะช่วยคุณปรับปรุงสไลด์โดยการสร้างไอเดียการออกแบบให้คุณเลือกโดยอัตโนมัติ ในขณะที่คุณกำลังวางเนื้อหาบนสไลด์ Designer จะทำงานอยู่เบื้องหลังเพื่อจับคู่เนื้อหานั้นกับเค้าโครงที่ออกแบบอย่างเป็นมืออาชีพ

ข้อมูลบริการที่จำเป็นที่ PowerPoint Designer ส่งให้แก่ Microsoft อาจประกอบด้วยข้อมูลดังต่อไปนี้:
- เนื้อหาหรือรูปภาพที่คุณเพิ่มลงในสไลด์ของคุณ
- สไลด์ที่คุณกำลังดำเนินการอยู่และเค้าโครงของสไลด์
- ไม่ว่าแนวคิดการออกแบบจะถูกปรับใช้กับสไลด์ของคุณอย่างถูกต้องหรือไม่
- ไม่ว่าจะเป็นการโต้ตอบระหว่าง PowerPoint และบริการ Designer ที่ดำเนินการตามที่คาดไว้

ข้อมูลบริการที่จำเป็นนี้จะช่วยให้แน่ใจได้ว่า PowerPoint Designer ดำเนินการตามที่คาดไว้

## <a name="manage-required-service-data"></a>จัดการข้อมูลบริการที่จำเป็น

เราให้คุณสามารถเลือกประเภทของประสบการณ์ใช้งานที่เชื่อมต่อที่คุณต้องการใช้ใน Office ซึ่งจะกำหนดว่าข้อมูลการบริการที่จำเป็นตัวใดที่จะส่งถึง Microsoft ตัวอย่างเช่น การเขียนตามคำบอกใน Word เป็นหนึ่งในประสบการณ์ใช้งานที่เชื่อมต่อที่วิเคราะห์เนื้อหาของคุณ ถ้าคุณเลือกที่จะปิดประสบการณ์ใช้งานที่เชื่อมต่อที่วิเคราะห์เนื้อหา ก็จะไม่มีข้อมูลบริการที่จำเป็นเกี่ยวกับ การเขียนตามคำบอกใน Word ส่งมาให้ Microsoft เพราะการเขียนตามคำบอกใน Word จะไม่สามารถใช้ได้ สำหรับข้อมูลเพิ่มเติม โปรดดู[เลือกว่าจะให้ประสบการณ์ใช้งานที่เชื่อมต่อเหล่านี้มีให้ใช้หรือไม่](connected-experiences.md#choose-whether-these-connected-experiences-are-available-to-use)

ข้อมูลบริการที่จำเป็นจะแยกออกจาก [การวินิจฉัยข้อมูล](overview-privacy-controls.md#diagnostic-data-sent-from-microsoft-365-apps-for-enterprise-to-microsoft)ที่จำเป็นหรือไม่จำเป็น ซึ่งเกี่ยวข้องกับข้อมูลเกี่ยวกับการใช้ซอฟต์แวร์ Office ที่ทำงานบนอุปกรณ์ของคุณ ดังนั้นการตั้งค่าความเป็นส่วนตัวที่คุณเลือกสำหรับการวินิจฉัยข้อมูลที่จำเป็นหรือไม่จำเป็นจะไม่ส่งผลต่อข้อมูลบริการที่จำเป็นว่าจะถูกส่งไปยัง Microsoft หรือไม่

นอกจากนี้ระบบยังรวบรวมและส่งข้อมูลบริการที่จำเป็นไปยัง Microsoft สำหรับ[บริการที่จำเป็น](essential-services.md)ของ Office เช่น บริการให้สิทธิการใช้งานที่ยืนยันว่าคุณได้รับสิทธิ์ให้ใช้งาน Office อย่างถูกต้อง ถึงแม้ว่าคุณจะสามารถควบคุมประสบการณ์ที่เชื่อมต่อจำนวนมากซึ่งพร้อมใช้งานสำหรับคุณหรือผู้ใช้ของคุณได้หากคุณเป็นผู้ดูแลระบบในองค์กร ชุดบริการนี้จึงสำคัญต่อการทำงานของ Office ทำให้ไม่สามารถปิดใช้งานได้ ข้อมูลสำหรับบริการที่จำเป็นจะต้องส่งและรับการประมวลผลโดย Microsoft เสมอเมื่อใช้งาน Office โดยไม่คำนึงว่าจะมีการกำหนดค่าการตั้งค่าที่เกี่ยวข้องกับความเป็นส่วนตัวอยู่หรือไม่

ข้อมูลบริการที่จำเป็นจะพร้อมใช้งานผ่านทางคำขอรับบริการข้อมูล (DSR) สำหรับข้อมูลเพิ่มเติม โปรดดู [นโยบายความเป็นส่วนตัวของ Microsoft](https://privacy.microsoft.com/privacystatement) และ [คำขอของเจ้าของข้อมูลของ Office 365 สำหรับ GDPR และ CCPA](https://docs.microsoft.com/microsoft-365/compliance/gdpr-dsr-office365)

หากคุณเป็นผู้ดูแลระบบสำหรับองค์กรของคุณและต้องการจัดการประสบการณ์ใช้งานที่เชื่อมต่อ โปรดดูบทความดังต่อไปนี้:

- [ภาพรวมของการควบคุมความเป็นส่วนตัวสำหรับ Microsoft 365 Apps for enterprise](overview-privacy-controls.md)
- [ใช้การตั้งค่านโยบายเพื่อจัดการควบคุมความเป็นส่วนตัวสำหรับ Microsoft 365 Apps for enterprise](manage-privacy-controls.md)
- [ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office for Mac](mac-privacy-preferences.md)
- [ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office บนอุปกรณ์ iOS](ios-privacy-preferences.md)
- [ใช้การตั้งค่านโยบายเพื่อจัดการควบคุมความเป็นส่วนตัวสำหรับ Office บนอุปกรณ์ Android](android-privacy-controls.md)
- [ใช้การตั้งค่านโยบายเพื่อจัดการควบคุมความเป็นส่วนตัวสำหรับแอปพลิเคชัน Office สำหรับเว็บ](office-web-privacy-controls.md)

## <a name="categories-of-required-service-data"></a>ประเภทของข้อมูลบริการที่จำเป็น

ข้อมูลบริการที่จำเป็นจัดแบ่งเป็นประเภทต่อไปนี้:

- การตั้งค่าซอฟต์แวร์และสินค้าคงคลัง
- การใช้งานบริการและผลิตภัณฑ์
- ประสิทธิภาพของบริการและผลิตภัณฑ์
- การเชื่อมต่อและการกำหนดค่าของอุปกรณ์

ข้อมูลในประเภทเหล่านี้ช่วยให้ Microsoft สามารถประเมินว่าประสบการณ์ใช้งานที่เชื่อมต่อหรือบริการที่จำเป็นมีความปลอดภัย ทันสมัย และดำเนินการตามที่คาดไว้หรือไม่

ตัวอย่างเช่น ข้อมูลในประเภทประสิทธิภาพการทำงานของผลิตภัณฑ์และบริการอาจครอบคลุมปัญหาที่ไม่คาดคิด (หยุดทำงาน) เวลาการตอบสนองหรือประสิทธิภาพการทำงานที่ไม่เหมาะสม รวมถึงข้อผิดพลาดในการทำงาน

สำหรับประเภทการใช้งานผลิตภัณฑ์และบริการอาจมีการเก็บรวบรวมข้อมูลที่ระบุว่าบริการที่ใช้โดยประสบการณ์ใช้งานที่เชื่อมต่อเริ่มต้นทำงานอย่างสมบูรณ์และพร้อมใช้งานเมื่อต้องการหรือไม่