---
title: ข้อมูลบริการที่จำเป็นสำหรับ Office
ms.author: danbrown
author: DHB-MSFT
manager: laurawi
ms.audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: ให้ภาพรวมแก่ผู้ดูแลระบบ Office เกี่ยวกับข้อมูลบริการที่จำเป็นที่เรารวบรวมเกี่ยวกับประสบการณ์ใช้งานที่เชื่อมต่อใน Office
hideEdit: true
ms.openlocfilehash: 88f8aadc098af6e167206486566e32af1767c741
ms.sourcegitcommit: 894a18676566981183dbe2d78f7466c9bb2c6354
ms.translationtype: HT
ms.contentlocale: th-TH
ms.lasthandoff: 04/29/2019
ms.locfileid: "33468568"
---
# <a name="required-service-data-for-office"></a>ข้อมูลบริการที่จำเป็นสำหรับ Office 

> [!IMPORTANT]
> ข้อมูลในบทความนี้ใช้กับเวอร์ชัน 1904 ขึ้นไปของซอฟต์แวร์ไคลเอ็นต์ Office ต่อไปนี้ที่ติดตั้งบนคอมพิวเตอร์ที่ใช้ Windows:
> - Office 365 ProPlus และ Office 365 Business
> - Office 365 Personal, Office 365 Home หรือ Office เวอร์ชันอื่นที่เป็นส่วนหนึ่งของการสมัครใช้งาน Office 365
> - Project และ Visio ที่มีแผนการสมัครใช้งาน เช่น แผน Project Online Professional หรือ Visio Online Plan 2

Office ประกอบด้วยแอปพลิเคชันซอฟต์แวร์ไคลเอ็นต์และประสบการณ์ที่เชื่อมต่อ ออกแบบมาเพื่อให้คุณได้สร้าง สื่อสาร และทำงานร่วมกันได้มีประสิทธิผลมากขึ้น การทำงานกับผู้อื่นบนเอกสารที่เก็บไว้ใน OneDrive for Business หรือแปลเนื้อหาของเอกสาร Word เป็นภาษาต่างๆ คือตัวอย่างของประสบการณ์ใช้งานที่เชื่อมต่อ

ข้อมูลบริการที่จำเป็นคือสิ่งสำคัญ เพราะเป็นสิ่งที่ช่วยให้เราสามารถมอบประสบการณ์ใช้งานที่เชื่อมต่อบนระบบ Cloud เหล่านี้ และช่วยทำให้ประสบการณ์เหล่านี้ปลอดภัยและทำงานได้ตามที่ลูกค้าของเราคาดหวัง ข้อมูลบริการที่จำเป็นประกอบด้วยข้อมูลสามชนิด

- **เนื้อหาของลูกค้า** ซึ่งเป็นเนื้อหาที่คุณสร้างขึ้นโดยใช้ Office เช่น ข้อความที่พิมพ์ในเอกสาร Word และใช้ร่วมกับประสบการณ์ใช้งานที่เชื่อมต่อ
- **ข้อมูลการทำงาน** ซึ่งรวมถึงข้อมูลที่จำเป็นในการทำงานของประสบการณ์ใช้งานที่เชื่อมต่อ เช่น ข้อมูลการกำหนดค่าเกี่ยวกับแอป
- **ข้อมูลการวินิจฉัยบริการ** ซึ่งเป็นข้อมูลที่จำเป็นในการรักษาความปลอดภัย อัปเดตบริการเพื่อให้ดำเนินการตามที่คาดหวังได้ เนื่องจากข้อมูลนี้เกี่ยวข้องกับประสบการณ์ใช้งานที่เชื่อมต่ออย่างมาก จึงต้องแยกออกจากระดับข้อมูลการวินิจฉัยที่จำเป็นหรือเพิ่มเติม

## <a name="example-of-required-service-data-for-a-connected-experience"></a>ตัวอย่างของข้อมูลบริการที่จำเป็นสำหรับประสบการณ์ใช้งานที่เชื่อมต่อ

เพื่อช่วยให้คุณเข้าใจข้อมูลบริการที่จำเป็น ต่อไปนี้คือสถานการณ์ตัวอย่างของการใช้ PowerPoint Designer ซึ่งเป็นประสบการณ์ใช้งานที่เชื่อมต่อ ซึ่งคุณสามารถใช้ได้เมื่อสร้างสไลด์ในงานนำเสนอ PowerPoint Designer จะช่วยคุณปรับปรุงสไลด์โดยการสร้างไอเดียการออกแบบให้คุณเลือกโดยอัตโนมัติ ในขณะที่คุณกำลังวางเนื้อหาบนสไลด์ Designer จะทำงานอยู่เบื้องหลังเพื่อจับคู่เนื้อหานั้นกับเค้าโครงที่ออกแบบอย่างเป็นมืออาชีพ

ข้อมูลบริการที่จำเป็นที่ส่งถึง Microsoft ซึ่งให้คุณสามารถใช้ประสบการณ์ใช้งานที่เชื่อมต่อนี้ได้ อาจรวมถึง:

- *เนื้อหาของลูกค้า* เช่น ข้อความหรือรูปภาพที่คุณเพิ่มลงในสไลด์ของคุณ
- *ข้อมูลการทำงาน* เช่น สไลด์ที่คุณกำลังทำงานอยู่และเค้าโครงของสไลด์ดังกล่าว
- *ข้อมูลการวินิจฉัยบริการ* เช่น เหตุการณ์ที่บอกเราว่ามีการนำไอเดียการออกแบบไปใช้กับสไลด์อย่างถูกต้องและบริการดำเนินการอย่างถูกต้อง

## <a name="view-and-manage-required-service-data"></a>ดูและจัดการข้อมูลบริการที่จำเป็น

คุณสามารถดูข้อมูลการวินิจฉัยบริการโดยใช้ตัวแสดงข้อมูลการวินิจฉัย ดูข้อมูลเพิ่มเติมที่ [ตัวอย่างเหตุการณ์สำหรับข้อมูลการวินิจฉัยบริการ](#examples-of-events-for-service-diagnostic-data)

เราให้คุณสามารถเลือกประเภทของประสบการณ์ใช้งานที่เชื่อมต่อที่คุณต้องการใช้ใน Office ซึ่งจะกำหนดว่าข้อมูลการบริการที่จำเป็นตัวใดที่จะส่งถึงเรา ตัวอย่างเช่น PowerPoint Designer เป็นหนึ่งในประสบการณ์ใช้งานที่เชื่อมต่อที่วิเคราะห์เนื้อหาของคุณ ถ้าคุณเลือกที่จะปิดประสบการณ์ใช้งานที่เชื่อมต่อที่วิเคราะห์เนื้อหา ก็จะไม่มีข้อมูลบริการที่จำเป็นเกี่ยวกับ PowerPoint Designer ส่งมาให้เราเพราะ PowerPoint Designer จะไม่สามารถใช้ได้

นอกจากนี้ระบบยังรวบรวมและส่งข้อมูลบริการที่จำเป็นไปยัง Microsoft สำหรับบริการที่จำเป็นของ Office เช่น บริการให้สิทธิการใช้งานที่ยืนยันว่าคุณได้รับสิทธิ์ให้ใช้งาน Office อย่างถูกต้อง ระบบจะส่งข้อมูลนี้สำหรับบริการที่จำเป็นโดยไม่คำนึงถึงการตั้งค่าที่เกี่ยวข้องกับความเป็นส่วนตัวอื่นใดที่คุณได้กำหนดค่าไว้

สำหรับข้อมูลเพิ่มเติม ให้ดูรายการต่อไปนี้:

- [ประสบการณ์ใช้งานที่เชื่อมต่อใน Office](connected-experiences.md)
- [บริการที่จำเป็นสำหรับ Office](essential-services.md)
- [การใช้ตัวแสดงข้อมูลการวินิจฉัยกับ Office](https://support.office.com/article/cf761ce9-d805-4c60-a339-4e07f3182855)

ถ้าคุณเป็นผู้ดูแลระบบสำหรับองค์กรของคุณ คุณอาจสนใจหัวข้อต่อไปนี้:

- [ภาพรวมของการควบคุมความเป็นส่วนตัวของ Office 365 ProPlus](overview-privacy-controls.md)
- [ใช้การตั้งค่านโยบายเพื่อจัดการการควบคุมความเป็นส่วนตัวของ Office 365 ProPlus](manage-privacy-controls.md)

## <a name="examples-of-events-for-service-diagnostic-data"></a>ตัวอย่างเหตุการณ์สำหรับข้อมูลการวินิจฉัยบริการ

ข้อมูลการวินิจฉัยบริการปรากฏขึ้นในตัวแสดงข้อมูลการวินิจฉัย และจัดระเบียบเป็นประเภทเดียวกันกับที่ข้อมูลการวินิจฉัยที่จำเป็นและที่เพิ่มเติมใช้งาน เช่น *การใช้ผลิตภัณฑ์และบริการ* หรือ *ประสิทธิภาพของผลิตภัณฑ์และบริการ*

เหตุการณ์สำหรับข้อมูลการวินิจฉัยการบริการจะให้ข้อมูลที่จำเป็นแก่เราเกี่ยวกับว่าประสบการณ์ใช้งานที่เชื่อมต่อนั้นดำเนินการตามที่ลูกค้าคาดหวังหรือไม่ เช่น บริการที่ใช้โดยประสบการณ์ใช้งานที่เชื่อมต่อจะเริ่มต้นได้สำเร็จและพร้อมใช้งานเมื่อจำเป็นหรือไม่ มีข้อผิดพลาดหรือปัญหาอื่นๆ ที่ไม่คาดคิด (หยุดทำงาน) เมื่อโต้ตอบกับบริการหรือไม่ และการตอบสนองหรือประสิทธิภาพของบริการ

ตารางต่อไปนี้แสดงตัวอย่างเหตุการณ์สำหรับข้อมูลการวินิจฉัยบริการ

| **ชื่อ**      | **คำอธิบาย**    |
| ---------- | --------------------- |
| Office.Excel.Coauth.SaveXrr     | เหตุการณ์ที่ทริกเกอร์ใน Excel เมื่อใช้บริการการทำงานร่วมกันที่รายงานรายละเอียดเกี่ยวกับการตรวจทานแก้ไขแต่ละรายที่เขียนไปยังบันทึกการตรวจทานแก้ไข โดยให้การตรวจสอบเวลาแฝงและระบุข้อผิดพลาดใน Excel ที่เกี่ยวข้องกับการทำงานร่วมกัน  |
| Office.Excel.Coauth.CloseWorkbook  | เหตุการณ์ที่ทริกเกอร์ใน Excel เมื่อใช้บริการการทำงานร่วมกันที่รายงานเมื่อคุณปิดเวิร์กบุ๊ก จำเป็นในการค้นหาข้อผิดพลาดในการโหลดใหม่และรีเฟรชอัตโนมัติ ให้การวัดความสำเร็จสำหรับกิจกรรมบริการการทำงานร่วมกัน   |
| Office.Security.OCX.NonTrustedEncounter    | เหตุการณ์ที่ทริกเกอร์ในแอปพลิเคชัน Office (รวมถึง Word, Excel, Outlook, PowerPoint และ Visio) เมื่อผู้ใช้เปิดเอกสารที่ไม่น่าเชื่อถือด้วยตัวควบคุม ActiveX ใช้เพื่อประเมินการใช้ตัวควบคุม ActiveX แบบกว้างที่ฝังอยู่ในเอกสาร Office และเพื่อกระตุ้นการบรรเทาความปลอดภัยในการตอบสนองต่อเหตุการณ์ความปลอดภัย  |
| Office.Security.UrlReputation.GetUrlReputation | เหตุการณ์ที่ทริกเกอร์ในแอปพลิเคชัน Office (รวมถึง Word, Excel, PowerPoint, Visio และ Publisher) ที่ติดตามความสำเร็จหรือความล้มเหลวของการโทรลิงก์ที่ปลอดภัย ใช้เพื่อให้แน่ใจว่าบริการลิงก์ที่ปลอดภัยทำงานได้อย่างถูกต้องและเพื่อวินิจฉัยปัญหาใดๆ  |
| Office.Voice.VoiceManager.StreamingAudio   | เหตุการณ์ที่ทริกเกอร์ในแอปพลิเคชัน Office (รวมถึง Word, Outlook และ PowerPoint) ที่ให้ข้อมูลเกี่ยวกับสถานภาพของการสตรีมเสียงไปยังบริการเสียง มีข้อมูลเกี่ยวกับขนาดของเสียงที่สตรีมและข้อผิดพลาดใดๆ ที่อาจเกิดขึ้น ข้อมูลนี้ใช้เพื่อตรวจสอบสภาพบริการและเพื่อวินิจฉัยปัญหาที่ลูกค้าอาจรายงาน |
