---
title: ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office for Mac
ms.author: danbrown
author: pbowden-msft
manager: laurawi
audience: ITPro
ms.topic: article
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
- Ent_Office_Mac
description: มอบข้อมูลเกี่ยวกับวิธีการจัดการการควบคุมความเป็นส่วนตัวใน Office for Mac ให้กับผู้ดูแลระบบ Office
hideEdit: true
ms.openlocfilehash: d23d1288adf823888c900b44acd5bc905037cd94
ms.sourcegitcommit: 3890a23390edd0b5fdb2cf33613ec0778566cf97
ms.translationtype: HT
ms.contentlocale: th-TH
ms.lasthandoff: 05/01/2020
ms.locfileid: "43992892"
---
# <a name="use-preferences-to-manage-privacy-controls-for-office-for-mac"></a>ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office for Mac

ตั้งแต่ Office for Mac เวอร์ชัน 16.28 เป็นต้นไป มีการตั้งค่าการกำหนดลักษณะแบบใหม่ที่ช่วยให้คุณสามารถควบคุมการตั้งค่าที่เกี่ยวข้องกับสิ่งต่อไปนี้:

- ***ข้อมูลการวินิจฉัย***ที่รวบรวมและส่งถึง Microsoft เกี่ยวกับซอฟต์แวร์ไคลเอ็นต์ Office ที่ใช้อยู่

- ***ประสบการณ์ใช้งานที่เชื่อมต่อ***ที่ใช้ฟังก์ชันการทำงานบนระบบ Cloud เพื่อมอบฟีเจอร์ Office ที่ได้รับการปรับปรุงให้กับคุณและผู้ใช้ของคุณ

นอกจากนี้ยังมีการตั้งค่าการกำหนดลักษณะใหม่ที่เกี่ยวข้องกับกล่องโต้ตอบ**การแจ้งเตือนข้อมูลที่จำเป็น**สำหรับ Microsoft AutoUpdate (MAU)

สำหรับข้อมูลเพิ่มเติมเกี่ยวกับข้อมูลการวินิจฉัยและประสบการณ์การใช้งานที่เชื่อมต่อ ให้ดู[ภาพรวมของการควบคุมความเป็นส่วนตัว](overview-privacy-controls.md)

> [!NOTE]
> - สำหรับข้อมูลเกี่ยวกับการตั้งค่าที่คล้ายกันของ Office บนคอมพิวเตอร์ที่ใช้ Windows ให้ดู [ใช้การตั้งค่านโยบายเพื่อจัดการการควบคุมความเป็นส่วนตัวสำหรับ Microsoft 365 Apps for enterprise](manage-privacy-controls.md)
> - สำหรับข้อมูลเกี่ยวกับการตั้งค่าที่คล้ายกันสำหรับ Office บนอุปกรณ์ iOS ให้ดู [ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office บนอุปกรณ์ iOS](ios-privacy-preferences.md)

## <a name="setting-preferences"></a>การตั้งค่าการกำหนดลักษณะ

การตั้งค่าการกำหนดลักษณะใหม่เหล่านี้คือ CFPreferences API ที่ใช้งานร่วมกันได้ และสามารถตั้งค่าได้โดยใช้คำสั่ง `defaults` ในเทอร์มินัล หรือใช้ผ่านเซิร์ฟเวอร์โปรไฟล์การกำหนดค่าหรือการจัดการอุปกรณ์เคลื่อนที่ (MDM) เมื่อมีการบังคับใช้การกำหนดลักษณะ ผู้ใช้จะไม่สามารถเปลี่ยนค่าได้และตัวควบคุมภายในแอปจะถูกปิดใช้งาน

> [!NOTE]
> นอกจากนี้คุณยังสามารถใช้บริการนโยบายระบบคลาวด์ของ Office และการตั้งค่านโยบายทั้ง 5 รูปแบบดังต่อไปนี้:
> - กำหนดค่าระดับข้อมูลการวินิจฉัยซอฟต์แวร์ไคลเอ็นต์ที่ส่งจาก Office ถึง Microsoft
> - อนุญาตให้ใช้ประสบการณ์ใช้งานที่เชื่อมต่อใน Office ที่วิเคราะห์เนื้อหา
> - อนุญาตให้ใช้ประสบการณ์ใช้งานที่เชื่อมต่อใน Office ที่ดาวน์โหลดเนื้อหาแบบออนไลน์
> - อนุญาตให้ใช้ประสบการณ์ใช้งานที่เชื่อมต่อสำหรับเลือกเพิ่มเติมใน Office
> - อนุญาตให้ใช้ประสบการณ์ใช้งานที่เชื่อมต่อใน Office
>
> สำหรับข้อมูลเพิ่มเติมเกี่ยวกับการใช้บริการนโยบายระบบคลาวด์ของ Office ให้ดู [ภาพรวมของบริการนโยบายระบบคลาวด์ของ Office](../overview-office-cloud-policy-service.md)


## <a name="preference-setting-for-diagnostic-data"></a>การตั้งค่าการกำหนดลักษณะสำหรับข้อมูลการวินิจฉัย

ข้อมูลการวินิจฉัยมีไว้เพื่อรักษาความปลอดภัย อัปเดต ตรวจหา วินิจฉัย และแก้ไขปัญหาใน Office รวมถึงการปรับปรุงผลิตภัณฑ์ด้วย สำหรับข้อมูลเพิ่มเติม ให้ดู [ข้อมูลการวินิจฉัยที่ส่งจาก Microsoft 365 Apps for enterprise ไปยัง Microsoft](overview-privacy-controls.md#diagnostic-data-sent-from-microsoft-365-apps-for-enterprise-to-microsoft)

|||
|:-----|:-----|
|**โดเมนการกำหนดลักษณะ**  | `com.microsoft.office` |
|**คีย์**  | `DiagnosticDataTypePreference`  |
|**ชนิดข้อมูล**  | สตริง |
|**ค่าที่เป็นไปได้**  | `BasicDiagnosticData` *(ซึ่งจะตั้งค่าระดับเป็น จำเป็น)* <br/> `FullDiagnosticData` *(ซึ่งจะตั้งค่าระดับเป็น ไม่จำเป็น)* <br/> `ZeroDiagnosticData` *(ซึ่งจะตั้งค่าระดับเป็น ไม่ใช่ทั้งสองอย่าง)* |
|**ความพร้อมใช้งาน** |16.28 และใหม่กว่า |

เริ่มต้นด้วยการติดตั้งเวอร์ชันใหม่ 16.30 หากคุณไม่ได้ตั้งค่าการกำหนดลักษณะนี้ เฉพาะข้อมูลการวินิจฉัยที่ต้องใช้เท่านั้นจะถูกส่งไปยัง Microsoft ถ้าผู้ใช้ที่มีการสมัครใช้งาน Office 365 (หรือ Microsoft 365) ลงชื่อเข้าใช้ด้วยบัญชีที่ทำงานหรือโรงเรียน หรือถ้าผู้ใช้มี Office 2019 for Mac เวอร์ชัน Volume License นอกจากนี้ ผู้ใช้เหล่านี้จะไม่สามารถเปลี่ยนระดับของข้อมูลการวินิจฉัยได้ ไม่ว่าคุณจะตั้งค่าการกำหนดลักษณะนี้ไว้อย่างไร

> [!NOTE]
> - ถ้าคุณติดตั้งเวอร์ชัน 16.28 หรือ 16.29 และคุณไม่ได้ตั้งค่าการกำหนดลักษณะนี้ ทั้งข้อมูลการวินิจฉัยเพิ่มเติมและที่ต้องใช้จะถูกส่งไปยัง Microsoft ถ้าคุณอัปเกรดเป็นเวอร์ชัน 16.30 หรือใหม่กว่า ทั้งข้อมูลการวินิจฉัยเพิ่มเติมและที่ต้องใช้จะยังคงถูกส่งไปยัง Microsoft เว้นแต่คุณจะใช้การกำหนดลักษณะนี้เพื่อตั้งค่าอื่น
> - ถ้าคุณตั้งค่าการกำหนดลักษณะนี้ ก็จะใช้กับเวอร์ชัน 1.00.217856 และเวอร์ชันที่ใหม่กว่าของ Teams for Mac และ เวอร์ชัน 16.28 และใช้กับเวอร์ชันที่ใหม่กว่าของ Skype for Business for Mac ด้วยเช่นกัน

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) จะมีการส่งข้อมูลการวินิจฉัยที่ต้องใช้เท่านั้น เว้นแต่ว่าผู้ใช้จะเลือกที่จะส่งข้อมูลการวินิจฉัยเพิ่มเติม โดยไปที่ **การกำหนดลักษณะ** > **ความเป็นส่วนตัว**

## <a name="preference-setting-for-connected-experiences-that-analyze-your-content"></a>การตั้งค่าการกำหนดลักษณะสำหรับประสบการณ์ใช้งานที่เชื่อมต่อที่วิเคราะห์เนื้อหาของคุณ

ประสบการณ์ใช้งานที่เชื่อมต่อที่วิเคราะห์เนื้อหาของคุณเป็นประสบการณ์ที่ใช้เนื้อหา Office ของคุณเพื่อให้คำแนะนำการออกแบบ คำแนะนำการแก้ไข ข้อมูลเชิงลึก และฟีเจอร์การทำงานที่คล้ายกัน ตัวอย่างเช่น PowerPoint Designer หรือเครื่องมือค้นคว้าใน Word สำหรับรายการประสบการณ์ใช้งานที่เชื่อมต่อเหล่านี้ ให้ดู [ประสบการณ์ใช้งานที่เชื่อมต่อใน Office](connected-experiences.md)

|||
|:-----|:-----|
|**โดเมนการกำหนดลักษณะ**  | `com.microsoft.office` |
|**คีย์**  | `OfficeExperiencesAnalyzingContentPreference`  |
|**ชนิดข้อมูล**  | บูลีน |
|**ค่าที่เป็นไปได้**  | `TRUE` *(เปิดใช้งาน)* <br/> `FALSE` *(ปิดใช้งาน)*|
|**ความพร้อมใช้งาน** |16.28 และใหม่กว่า |

หากคุณไม่ได้ตั้งค่าการกำหนดลักษณะนี้ ผู้ใช้จะสามารถใช้ประสบการณ์ใช้งานที่เชื่อมต่อซึ่งวิเคราะห์เนื้อหาได้ 

หากผู้ใช้มีการสมัครใช้งาน Office 365 (หรือ Microsoft 365) และลงชื่อเข้าใช้ด้วยบัญชีที่ทำงานหรือที่โรงเรียน หรือหากผู้ใช้มี Office 2019 for Mac เวอร์ชัน Volume License ผู้ใช้จะไม่สามารถปิดประสบการณ์ใช้งานที่เชื่อมต่อซึ่งวิเคราะห์เนื้อหาได้

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) ผู้ใช้สามารถเลือกที่จะปิดประสบการณ์ใช้งานที่เชื่อมต่อซึ่งวิเคราะห์เนื้อหาได้โดยไปที่ **การกำหนดลักษณะ** > **ความเป็นส่วนตัว**

## <a name="preference-setting-for-connected-experiences-that-download-online-content"></a>การตั้งค่าการกำหนดลักษณะสำหรับประสบการณ์ใช้งานที่เชื่อมต่อที่ดาวน์โหลดเนื้อหาแบบออนไลน์

ประสบการณ์ใช้งานที่เชื่อมต่อที่ดาวน์โหลดเนื้อหาแบบออนไลน์คือประสบการณ์ที่ช่วยให้คุณสามารถค้นหาและดาวน์โหลดเนื้อหาแบบออนไลน์ที่รวมถึงเทมเพลต, รูปภาพ, โมเดล 3D, วิดีโอ และเอกสารอ้างอิงเพื่อเพิ่มขีดความสามารถให้เอกสารของคุณ ตัวอย่างเช่น เทมเพลต Office หรือเครื่องมือเริ่มต้นด่วนของ PowerPoint สำหรับรายการประสบการณ์ใช้งานที่เชื่อมต่อเหล่านี้ ให้ดู [ประสบการณ์ใช้งานที่เชื่อมต่อใน Office](connected-experiences.md)

|||
|:-----|:-----|
|**โดเมนการกำหนดลักษณะ**  | `com.microsoft.office` |
|**คีย์**  | `OfficeExperiencesDownloadingContentPreference`  |
|**ชนิดข้อมูล**  | บูลีน |
|**ค่าที่เป็นไปได้**  | `TRUE` *(เปิดใช้งาน)* <br/> `FALSE` *(ปิดใช้งาน)*|
|**ความพร้อมใช้งาน** |16.28 และใหม่กว่า |

หากคุณไม่ได้ตั้งค่าการกำหนดลักษณะนี้ ผู้ใช้จะสามารถใช้ประสบการณ์ใช้งานที่เชื่อมต่อซึ่งดาวน์โหลดเนื้อหาแบบออนไลน์ได้

หากผู้ใช้มีการสมัครใช้งาน Office 365 (หรือ Microsoft 365) และลงชื่อเข้าใช้ด้วยบัญชีที่ทำงานหรือที่โรงเรียน หรือหากผู้ใช้มี Office 2019 for Mac เวอร์ชัน Volume License ผู้ใช้จะไม่สามารถปิดประสบการณ์ใช้งานที่เชื่อมต่อซึ่งดาวน์โหลดเนื้อหาแบบออนไลน์ได้

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) ผู้ใช้สามารถเลือกที่จะปิดประสบการณ์ใช้งานที่เชื่อมต่อซึ่งดาวน์โหลดเนื้อหาแบบออนไลน์ได้โดยไปที่ **การกำหนดลักษณะ** > **ความเป็นส่วนตัว**

## <a name="preference-setting-for-optional-connected-experiences"></a>การตั้งค่าการกำหนดลักษณะสำหรับประสบการณ์ใช้งานที่เชื่อมต่อสำหรับเลือกเพิ่มเติม

นอกเหนือจากประสบการณ์ใช้งานที่เชื่อมต่อที่กล่าวถึงข้างต้นแล้ว ยังมีประสบการณ์ใช้งานที่เชื่อมต่อสำหรับเลือกเพิ่มเติมบางส่วน ซึ่งคุณสามารถเลือกอนุญาตให้ผู้ใช้เข้าถึงด้วยบัญชีขององค์กรได้ โดยในบางครั้งอาจอ้างอิงว่าเป็นบัญชีของที่ทำงานหรือโรงเรียน ตัวอย่างเช่น ฟีเจอร์ LinkedIn ของตัวช่วยร่างประวัติย่อใน Word หรือแถบสภาพอากาศใน Outlook ที่ใช้ใน MSN Weather หากต้องการดูตัวอย่างเพิ่มเติม ให้ดู [ภาพรวมของประสบการณ์ใช้งานที่เชื่อมต่อสำหรับเลือกเพิ่มเติมใน Office](optional-connected-experiences.md)

|||
|:-----|:-----|
|**โดเมนการกำหนดลักษณะ**  | `com.microsoft.office` |
|**คีย์**  | `OptionalConnectedExperiencesPreference`  |
|**ชนิดข้อมูล**  | บูลีน |
|**ค่าที่เป็นไปได้**  | `TRUE` *(เปิดใช้งาน)* <br/> `FALSE` *(ปิดใช้งาน)*|
|**ความพร้อมใช้งาน** |16.28 และใหม่กว่า |

หากคุณไม่ได้ตั้งค่าการกำหนดลักษณะนี้ ประสบการณ์ใช้งานที่เชื่อมต่อที่เพิ่มเติมเข้าจะมีให้บริการแก่ผู้ใช้ที่มีการสมัครใช้งาน Office 365 (หรือ Microsoft 365) ที่ได้ลงชื่อเข้าใช้ด้วยบัญชีของที่ทำงานหรือที่โรงเรียน หรือหากผู้ใช้มี Office 2019 for Mac เวอร์ชัน Volume License เว้นแต่ว่าคุณได้ตั้งค่าการกำหนดลักษณะนี้ให้ `FALSE` ผู้ใช้เหล่านี้สามารถเลือกที่จะปิดใช้งานประสบการณ์ใช้งานที่เชื่อมต่อเพิ่มเติมได้โดยไปที่ **การกำหนดลักษณะ** > **ความเป็นส่วนตัว**

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) จะไม่มีตัวเลือกในการปิดใช้งานประสบการณ์ใช้งานที่เชื่อมต่อเพิ่มเติม

## <a name="preference-setting-for-most-connected-experiences"></a>การตั้งค่าการกำหนดลักษณะสำหรับการใช้งานที่เชื่อมต่อส่วนใหญ่

คุณสามารถใช้การกำหนดลักษณะนี้เพื่อควบคุมว่าจะให้ผู้ใช้ของคุณมีประสบการณ์การใช้งานที่เชื่อมต่อกันมากที่สุดหรือไม่

|||
|:-----|:-----|
|**โดเมนการกำหนดลักษณะ**  | `com.microsoft.office` |
|**คีย์**  | `ConnectedOfficeExperiencesPreference`  |
|**ชนิดข้อมูล**  | บูลีน |
|**ค่าที่เป็นไปได้**  | `TRUE` *(เปิดใช้งาน)* <br/> `FALSE` *(ปิดใช้งาน)*|
|**ความพร้อมใช้งาน** |16.28 และใหม่กว่า |

หากคุณไม่ได้ตั้งค่าการกำหนดลักษณะนี้ การใช้งานที่เชื่อมต่อทั้งหมดจะพร้อมใช้งานสำหรับผู้ใช้ของคุณ เว้นแต่ว่าคุณได้ตั้งค่าการกำหนดลักษณะอื่นๆ สำหรับการเชื่อมต่อที่ได้รับการติดตั้งไว้ก่อนหน้านี้ เช่น `OfficeExperiencesAnalyzingContentPreference`

ตัวอย่างเช่น หากคุณตั้งค่าการกำหนดลักษณะนี้เป็น `FALSE` ผู้ใช้จะไม่สามารถใช้งานที่เชื่อมต่อต่อไปนี้ได้:
- ประสบการณ์ที่วิเคราะห์เนื้อหาของคุณ
- ประสบการณ์ที่ดาวน์โหลดเนื้อหาแบบออนไลน์
- ประสบการณ์ใช้งานที่เชื่อมต่อสำหรับเลือกเพิ่มเติม

นอกจากนี้ หากคุณตั้งค่าการกำหนดลักษณะนี้เป็น `FALSE` การใช้งานที่เชื่อมต่ออื่นๆ ส่วนใหญ่จะถูกปิดด้วยเช่นกัน เช่น การเขียนร่วมและที่เก็บไฟล์ออนไลน์  สำหรับรายการประสบการณ์ใช้งานที่เชื่อมต่ออื่นๆ เหล่านี้ ให้ดู [ประสบการณ์ใช้งานที่เชื่อมต่อใน Office](connected-experiences.md)

แม้ว่าคุณจะตั้งค่าการกำหนดลักษณะนี้เป็น `FALSE` แต่ฟังก์ชันของ Office บางส่วน เช่น การซิงค์กล่องจดหมายใน Outlook และ Teams และ Skype for Business จะยังคงสามารถใช้งานได้ [บริการหลัก](essential-services.md) เช่น บริการให้สิทธิ์การใช้งานที่ยืนยันว่าคุณได้รับสิทธิ์การใช้งาน Office อย่างถูกต้อง จะยังคงสามารถใช้งานได้

หากผู้ใช้มีการสมัครใช้งาน Office 365 (หรือ Microsoft 365) และลงชื่อเข้าใช้ด้วยบัญชีที่ทำงานหรือที่โรงเรียน หรือหากผู้ใช้มี Office 2019 for Mac เวอร์ชัน Volume License ผู้ใช้จะไม่สามารถปิดประสบการณ์ใช้งานที่เชื่อมต่อส่วนใหญ่ได้

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) ผู้ใช้สามารถเลือกที่จะปิดประสบการณ์ใช้งานที่เชื่อมต่อส่วนใหญ่ได้้โดยไปที่ **การกำหนดลักษณะ** > **ความเป็นส่วนตัว**

## <a name="preference-setting-for-the-required-data-notice-dialog-for-microsoft-autoupdate"></a>การตั้งค่าการกำหนดลักษณะสำหรับกล่องโต้ตอบการแจ้งเตือนข้อมูลที่จำเป็นสำหรับ Microsoft AutoUpdate

ครั้งแรกที่มีการเปิดใช้งานเวอร์ชัน 4.12 หรือเวอร์ชันที่ใหม่กว่าของ Microsoft AutoUpdate (MAU) ผู้ใช้จะเห็นกล่องโต้ตอบ**การแจ้งเตือนข้อมูลที่จำเป็น**ที่มีข้อมูลว่ามีการส่งข้อมูลใดจาก MAU ไปยัง Microsoft

หากคุณไม่ต้องการให้ผู้ใช้ของคุณเห็นกล่องโต้ตอบ**การแจ้งเตือนข้อมูลที่จำเป็น**สำหรับ Microsoft AutoUpdate คุณสามารถตั้งค่าการกำหนดลักษณะต่อไปนี้ ไม่ว่าคุณจะตั้งค่าใด กล่องโต้ตอบจะไม่แสดงแก่ผู้ใช้ของคุณ

|||
|:-----|:-----|
|**โดเมนการกำหนดลักษณะ**  | `com.microsoft.autoupdate2` |
|**คีย์**  | `AcknowledgedDataCollectionPolicy`  |
|**ชนิดข้อมูล**  | สตริง |
|**ค่าที่เป็นไปได้**  | `RequiredDataOnly` <br/> `RequiredAndOptionalData`|
|**ความพร้อมใช้งาน** |4.12 และเวอร์ชันที่ใหม่กว่า |

หากคุณอนุญาตให้ผู้ใช้ของคุณเห็นกล่องโต้ตอบนี้แล้ว เมื่อผู้ใช้เลือก **ตกลง** ค่า `RequiredDataOnly` จะถูกเขียนไปยัง `AcknowledgedDataCollectionPolicy` และกล่องโต้ตอบจะไม่แสดงแก่ผู้ใช้อีกครั้ง


## <a name="related-topics"></a>หัวข้อที่เกี่ยวข้อง

- [การอ้างอิงโปรไฟล์การกำหนดค่า (เอกสารประกอบของนักพัฒนา Apple)](https://go.microsoft.com/fwlink/p/?linkid=852998)
- [การปรับใช้การกำหนดลักษณะสำหรับ Office for Mac](../mac/deploy-preferences-for-office-for-mac.md)
- [การตั้งค่าความเป็นส่วนตัวของบัญชี](https://support.office.com/article/3e7bc183-bf52-4fd0-8e6b-78978f7f121b#ID0EAADAAA=Mac)
