---
title: ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office บนอุปกรณ์ iOS
ms.author: danbrown
author: pbowden-msft
manager: laurawi
audience: ITPro
ms.topic: article
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
- Ent_Office_Mac
description: มอบข้อมูลเกี่ยวกับวิธีการจัดการการตั้งค่าความเป็นส่วนตัวบนอุปกรณ์ iOS ให้กับผู้ดูแลระบบ Office
hideEdit: true
ms.openlocfilehash: ac8b3428734649981f20a82be2f0793c857e09ee
ms.sourcegitcommit: 81295dff0f2fa474f0db39fd40560e3a23fff32a
ms.translationtype: HT
ms.contentlocale: th-TH
ms.lasthandoff: 07/09/2020
ms.locfileid: "45092173"
---
# <a name="use-preferences-to-manage-privacy-controls-for-office-on-ios-devices"></a>ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office บนอุปกรณ์ iOS

มีการตั้งค่าการกำหนดลักษณะแบบใหม่สำหรับ Office บนอุปกรณ์ iOS ที่ให้คุณควบคุมการตั้งค่าที่เกี่ยวข้องกับสิ่งต่อไปนี้:

- ***ข้อมูลการวินิจฉัย***ที่รวบรวมและส่งถึง Microsoft เกี่ยวกับซอฟต์แวร์ไคลเอ็นต์ Office ที่ใช้อยู่

- ***ประสบการณ์ใช้งานที่เชื่อมต่อ*** ที่ใช้ฟังก์ชันการทำงานบนระบบ Cloud เพื่อมอบฟีเจอร์ Office ที่ได้รับการปรับปรุงให้กับคุณและผู้ใช้ของคุณ

สำหรับข้อมูลเพิ่มเติมเกี่ยวกับข้อมูลการวินิจฉัยและประสบการณ์การใช้งานที่เชื่อมต่อ ให้ดู[ภาพรวมของการควบคุมความเป็นส่วนตัว](overview-privacy-controls.md)

การตั้งค่าการกำหนดลักษณะจะนำมาใช้กับแอปพลิเคชันดังต่อไปนี้:
- Word for iOS, Excel for iOS และ PowerPoint for iOS เวอร์ชัน 2.30 และใหม่กว่า
- Outlook สำหรับ iOS เวอร์ชัน 4.30.0 และใหม่กว่า
- OneNote for iOS เวอร์ชัน 16.30 และใหม่กว่า
- OneDrive สำหรับ iOS เวอร์ชัน 11.19.11 และใหม่กว่า
- Visio Viewer สำหรับ iOS เวอร์ชัน 1.17 และใหม่กว่า
- แอป Office สำหรับ iOS เวอร์ชัน 2.34 และใหม่กว่า

> [!NOTE]
> สำหรับข้อมูลเกี่ยวกับการตั้งค่าที่คล้ายกันสำหรับ Office บนคอมพิวเตอร์ที่ใช้ macOS ให้ดู [ใช้การกำหนดลักษณะเพื่อจัดการการควบคุมความเป็นส่วนตัวสำหรับ Office for Mac](mac-privacy-preferences.md)


## <a name="setting-device-preferences"></a>การตั้งค่าการกำหนดลักษณะอุปกรณ์
เมื่อติดตั้งแอปพลิเคชัน Office ไว้ เซิร์ฟเวอร์การจัดการอุปกรณ์เคลื่อนที่ (MDM) จะสามารถตั้งค่าการกำหนดลักษณะใหม่ๆ เหล่านี้ที่ระดับอุปกรณ์ได้ หลายเซิร์ฟเวอร์ MDM อนุญาตให้ผู้ดูแลระบบ IT สามารถเพิ่มพจนานุกรมการกำหนดค่าเพิ่มเติมได้เมื่อเซิร์ฟเวอร์ส่งคำสั่ง MDM `InstallApplication` ถึงอุปกรณ์ iOS โปรดดูรายละเอียดเพิ่มเติมที่คู่มือของเซิร์ฟเวอร์ MDM ของคุณ

พจนานุกรมจะแสดงเป็นชุดคีย์/ค่าที่จับคู่กันในรูปแบบ XML ตัวอย่างเช่น:

```xml
<dict>
    <key>DiagnosticDataTypePreference</key>
    <string>BasicDiagnosticData</string>
</dict>
```

เมื่อส่งถึงอุปกรณ์แล้ว พจนานุกรมการกำหนดค่าจะอยู่ภายใต้คีย์ `com.apple.managed.configuration` ซึ่งจะอ่านเมื่อเปิดใช้แอปพลิเคชัน Office

> [!NOTE]
> นอกจากนี้คุณยังสามารถใช้บริการนโยบายระบบคลาวด์ของ Office และการตั้งค่านโยบายทั้ง 4 รูปแบบดังต่อไปนี้:
> - กำหนดค่าระดับข้อมูลการวินิจฉัยซอฟต์แวร์ไคลเอ็นต์ที่ส่งจาก Office ถึง Microsoft
> - อนุญาตให้ใช้ประสบการณ์ใช้งานที่เชื่อมต่อใน Office ที่วิเคราะห์เนื้อหา
> - อนุญาตให้ใช้ประสบการณ์ใช้งานที่เชื่อมต่อใน Office ที่ดาวน์โหลดเนื้อหาแบบออนไลน์
> - อนุญาตให้ใช้ประสบการณ์ใช้งานที่เชื่อมต่อสำหรับเลือกเพิ่มเติมใน Office
>
> คุณสามารถกำหนดการตั้งค่าความเป็นส่วนตัวสำหรับ Outlook สำหรับ iOS และ OneDrive สำหรับ iOS โดยใช้บริการนโยบายคลาวด์ของ Office เท่านั้น
>
> สำหรับข้อมูลเพิ่มเติมเกี่ยวกับการใช้บริการนโยบายระบบคลาวด์ของ Office ให้ดู [ภาพรวมของบริการนโยบายระบบคลาวด์ของ Office](../overview-office-cloud-policy-service.md)

## <a name="preference-setting-for-diagnostic-data"></a>การตั้งค่าการกำหนดลักษณะสำหรับข้อมูลการวินิจฉัย

ข้อมูลการวินิจฉัยมีไว้เพื่อรักษาความปลอดภัย อัปเดต ตรวจหา วินิจฉัย และแก้ไขปัญหาใน Office รวมถึงการปรับปรุงผลิตภัณฑ์ด้วย สำหรับข้อมูลเพิ่มเติม ให้ดู [ข้อมูลการวินิจฉัยที่ส่งจาก Microsoft 365 Apps for enterprise ไปยัง Microsoft](overview-privacy-controls.md#diagnostic-data-sent-from-microsoft-365-apps-for-enterprise-to-microsoft)

|||
|:-----|:-----|
|**คีย์**  | `DiagnosticDataTypePreference`  |
|**ชนิดข้อมูล**  | สตริง |
|**ค่าที่เป็นไปได้**  | `BasicDiagnosticData` *(ซึ่งจะตั้งค่าระดับเป็น จำเป็น)* <br/> `FullDiagnosticData` *(ซึ่งจะตั้งค่าระดับเป็น ไม่จำเป็น)* <br/> `ZeroDiagnosticData` *(ซึ่งจะตั้งค่าระดับเป็น ไม่ใช่ทั้งสองอย่าง)* |

หากคุณไม่ได้ตั้งค่าการกำหนดลักษณะนี้ ระบบจะส่งเฉพาะข้อมูลการวินิจฉัยที่จำเป็นถึง Microsoft หากผู้ใช้ที่มีการสมัครใช้งาน Office 365 (หรือ Microsoft 365) ลงชื่อเข้าใช้ด้วยบัญชีที่ทำงานหรือโรงเรียน นอกจากนี้ ผู้ใช้เหล่านี้จะไม่สามารถเปลี่ยนระดับของข้อมูลการวินิจฉัยได้ ไม่ว่าคุณจะตั้งค่าการกำหนดลักษณะนี้ไว้อย่างไร

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) ระบบจะส่งข้อมูลการวินิจฉัยที่ต้องใช้เท่านั้น เว้นแต่ว่าผู้ใช้เลือกที่จะส่งข้อมูลการวินิจฉัยเพิ่มเติม โดยไปที่ **การตั้งค่า** > **การตั้งค่าความเป็นส่วนตัว**


## <a name="preference-setting-for-connected-experiences-that-analyze-your-content"></a>การตั้งค่าการกำหนดลักษณะสำหรับประสบการณ์ใช้งานที่เชื่อมต่อที่วิเคราะห์เนื้อหาของคุณ

ประสบการณ์ใช้งานที่เชื่อมต่อที่วิเคราะห์เนื้อหาของคุณเป็นประสบการณ์ที่ใช้เนื้อหา Office ของคุณเพื่อให้คำแนะนำการออกแบบ คำแนะนำการแก้ไข ข้อมูลเชิงลึก และฟีเจอร์การทำงานที่คล้ายกัน ตัวอย่างเช่น แนวคิดการออกแบบใน PowerPoint สำหรับรายการประสบการณ์ใช้งานที่เชื่อมต่อเหล่านี้ ให้ดู [ประสบการณ์ใช้งานที่เชื่อมต่อใน Office](connected-experiences.md)

|||
|:-----|:-----|
|**คีย์**  | `OfficeExperiencesAnalyzingContentPreference`  |
|**ชนิดข้อมูล**  | บูลีน |
|**ค่าที่เป็นไปได้**  | `TRUE` *(เปิดใช้งาน)* <br/> `FALSE` *(ปิดใช้งาน)*|


หากคุณไม่ได้ตั้งค่าการกำหนดลักษณะนี้ ผู้ใช้จะสามารถใช้ประสบการณ์ใช้งานที่เชื่อมต่อซึ่งวิเคราะห์เนื้อหาได้

หากผู้ใช้มีการสมัครใช้งาน Office 365 (หรือ Microsoft 365) และลงชื่อเข้าใช้ด้วยบัญชีที่ทำงานหรือโรงเรียน ผู้ใช้จะไม่สามารถปิดประสบการณ์ใช้งานที่เชื่อมต่อซึ่งวิเคราะห์เนื้อหาได้

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) ผู้ใช้สามารถเลือกที่จะปิดประสบการณ์ใช้งานที่เชื่อมต่อซึ่งวิเคราะห์เนื้อหาได้โดยไปที่ **การตั้งค่า** > **การตั้งค่าความเป็นส่วนตัว**

## <a name="preference-setting-for-connected-experiences-that-download-online-content"></a>การตั้งค่าการกำหนดลักษณะสำหรับประสบการณ์ใช้งานที่เชื่อมต่อที่ดาวน์โหลดเนื้อหาแบบออนไลน์

ประสบการณ์ใช้งานที่เชื่อมต่อที่ดาวน์โหลดเนื้อหาแบบออนไลน์คือประสบการณ์ที่ช่วยให้คุณสามารถค้นหาและดาวน์โหลดเนื้อหาแบบออนไลน์ที่รวมถึงเทมเพลต รูปภาพ วิดีโอ และเอกสารอ้างอิงเพื่อเพิ่มขีดความสามารถให้เอกสารของคุณ ตัวอย่างเช่น เทมเพลต Office หรือการแทรกไอคอนออนไลน์ สำหรับรายการประสบการณ์ใช้งานที่เชื่อมต่อเหล่านี้ ให้ดู [ประสบการณ์ใช้งานที่เชื่อมต่อใน Office](connected-experiences.md)

|||
|:-----|:-----|
|**คีย์**  | `OfficeExperiencesDownloadingContentPreference`  |
|**ชนิดข้อมูล**  | บูลีน |
|**ค่าที่เป็นไปได้**  | `TRUE` *(เปิดใช้งาน)* <br/> `FALSE` *(ปิดใช้งาน)*|


หากคุณไม่ได้ตั้งค่าการกำหนดลักษณะนี้ ผู้ใช้จะสามารถใช้ประสบการณ์ใช้งานที่เชื่อมต่อซึ่งดาวน์โหลดเนื้อหาแบบออนไลน์ได้

หากผู้ใช้มีการสมัครใช้งาน Office 365 (หรือ Microsoft 365) และลงชื่อเข้าใช้ด้วยบัญชีที่ทำงานหรือโรงเรียน ผู้ใช้จะไม่สามารถปิดประสบการณ์ใช้งานที่เชื่อมต่อซึ่งดาวน์โหลดเนื้อหาแบบออนไลน์ได้

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) ผู้ใช้สามารถเลือกที่จะปิดประสบการณ์ใช้งานที่เชื่อมต่อซึ่งดาวน์โหลดเนื้อหาแบบออนไลน์ได้โดยไปที่ **การตั้งค่า** > **การตั้งค่าความเป็นส่วนตัว**

## <a name="preference-setting-for-optional-connected-experiences"></a>การตั้งค่าการกำหนดลักษณะสำหรับประสบการณ์ใช้งานที่เชื่อมต่อสำหรับเลือกเพิ่มเติม

นอกเหนือจากประสบการณ์ใช้งานที่เชื่อมต่อที่กล่าวถึงข้างต้นแล้ว ยังมีประสบการณ์ใช้งานที่เชื่อมต่อสำหรับเลือกเพิ่มเติมบางส่วน ซึ่งคุณสามารถเลือกอนุญาตให้ผู้ใช้เข้าถึงด้วยบัญชีขององค์กรได้ โดยในบางครั้งอาจอ้างอิงว่าเป็นบัญชีที่ทำงานหรือโรงเรียน ตัวอย่างเช่น Add-in ของ Office ที่ดาวน์โหลดผ่าน Office Store ไปยังอุปกรณ์ของคุณ หากต้องการดูตัวอย่างเพิ่มเติม ให้ดู [ภาพรวมของประสบการณ์ใช้งานที่เชื่อมต่อสำหรับเลือกเพิ่มเติมใน Office](optional-connected-experiences.md)

|||
|:-----|:-----|
|**คีย์**  | `OptionalConnectedExperiencesPreference`  |
|**ชนิดข้อมูล**  | บูลีน |
|**ค่าที่เป็นไปได้**  | `TRUE` *(เปิดใช้งาน)* <br/> `FALSE` *(ปิดใช้งาน)*|


หากคุณไม่ได้ตั้งค่าการกำหนดลักษณะนี้ ประสบการณ์ใช้งานที่เชื่อมต่อเพิ่มเติมจะมีให้บริการแก่ผู้ใช้ที่มีการสมัครใช้งาน Office 365 (หรือ Microsoft 365) ที่ได้ลงชื่อเข้าใช้ด้วยบัญชีที่ทำงานหรือโรงเรียน เว้นแต่ว่าคุณได้ตั้งค่าการกำหนดลักษณะนี้เป็น FALSE ผู้ใช้เหล่านี้สามารถเลือกที่จะปิดประสบการณ์ใช้งานที่เชื่อมต่อสำหรับเลือกเพิ่มเติมได้โดยไปที่ **ตั้งค่า** > **การตั้งค่าความเป็นส่วนตัว**

สำหรับผู้ใช้อื่นๆ เช่น ผู้ใช้งานที่บ้านที่มีการสมัครใช้งาน Office 365 (หรือ Microsoft 365) จะไม่มีตัวเลือกในการปิดใช้งานประสบการณ์ใช้งานที่เชื่อมต่อเพิ่มเติม